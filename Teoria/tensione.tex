\chapter{Solidi di Cauchy e analisi di tensione}
	
	La \textbf{meccanica dei solidi}, il cui primo sviluppo fu dovuto a Cauchy, supera l'approccio particellare della \textbf{materia} che viene invece considerata come un \textbf{solido continuo}. In particolare ogni volume elementare viene scomposto in volumi elementari infinitesimi caratterizzati dalle stesse proprietà del materiale.
	
	\begin{nota}
		Un volume elementare, per poter pensare che abbia una distribuzione di proprietà uniforme, prevede che esso sia composto da milioni di atomi; tuttavia questo insieme, dal punto di vista macroscopico, è molto piccolo (e dunque infinitesimo).
	\end{nota}

\section{Azioni di volume e di superficie}
	Per effettuare la descrizione di un solido nella meccanica dei solidi è dunque necessario capire come è possibile rappresentare le azioni che agiscono sullo stesso.
	\begin{concetto}
		Si definiscono le \textbf{azioni di volume} tutte quelle che azioni che sono dovute al volume degli elementi infinitesimi (come per esempio la forza peso), mentre sono \textbf{azioni di superficie} quelle che si manifestano sul contorno del sistema di analisi (come per esempio la pressione di un fluido).
		
		\vspace{3mm}
		
		Definita l'\textbf{azione di volume intensiva} $\vett q_v$ che agisce sul corpo, il contributo di azione infinitesima associato ad ogni volume elementare è dunque calcolato come
		\begin{equation}
			d\vett F_v = \vett q_v \, dV
		\end{equation}
		
		Analogamente nota l'\textbf{azione di superficie intensiva} $\vett p$ che si espleta su una superficie $\Omega$, la forza dovuta all'elemento infinitesimo può essere calcolata come
		\begin{equation}
			d\vett F_\Omega= \vett p \cdot d\Omega
		\end{equation}
	\end{concetto}

\section{Solidi di Cauchy}
	A questo punto è lecito cercare di capire quale sia l'effetto delle azioni intensive $\vett q_v$ e $\vett p$. 
	Per iniziare ad analizzare questi effetti, si consideri un piano del corpo di versore normale $\vers n$ passante per un generico punto $A$ di area $ \Omega$. Rispetto alla superficie tagliata a livello locale si determinano delle azioni di reazione $ \vett R$ e di momento $ \vett M$; per il principio di azione reazione sulla superficie opposta $ \Omega^-$ (di versore $-\vers n$) si dovranno dunque istituire delle reazioni $ \vett R^- = -  \vett R$ e $ \vett M^- = -  \vett M$.
	
	L'idea è dunque quella di rendere tali relazioni sulle reazioni interne indipendenti dalla superficie effettuando i rapporti $ \vett R /  \Omega$ e $ \vett M /  \Omega$, ponendo il limite della superficie al valore infinitesimo.
	
	\begin{concetto}
		Si definiscono i \textbf{solidi di Cauchy} tutti quei solidi il cui limite dell'azione interna riferita all'area tende ad un vettore univoco detto \textbf{vettore di tensione} $\ov t$, misurato in \textit{Pascal}, calcolato come
		\begin{equation}
			\vett t = \lim_{\Omega \rightarrow 0}  \frac {\ov R}\Omega \qquad \left[\frac N {m^2}\right] = \big[Pa\big]
		\end{equation}
		mentre deve essere nullo il limite rispetto al momento:
		\[ \lim_{\Omega \rightarrow 0}  \frac {\ov M}\Omega = 0  \]
	\end{concetto}
	\begin{nota}
		Esistono dei solidi, detti \textbf{polari} o \textbf{\textit{di Cosserat}} (che non vengono studiati in questo corso) per cui
		\[ \lim_{\Omega \rightarrow 0}  \frac {\ov M}\Omega = \ov \mu \neq \ov 0  \]
	\end{nota}
	E' possibile osservare che il vettore della tensione $\ov t$ dipende:
	\begin{itemize}
		\item dalla posizione $A$ rispetto alla quale si effettua il taglio del volume, rappresentato dal vettore posizione $\ov r_A$. In questo caso essendo la tensione dipendente dalla posizione, allora a livello matematico essa è definita tramite un \textbf{campo vettoriale};
		\item dalla direzione $\ov n$ del versore della sezione rispetto alla quale si effettua il limite.
	\end{itemize}
	Potendo esprimere il vettore tensione come $\ov t = \ov t\big(\ov r_A,\vers n\big)$ e per via del principio di azione-reazione sulle due facce della superficie di taglio è possibile osservare che
	\[ \ov t\big(\ov r_A,-\vers n\big) = - \ov t \big(\ov r_A,\vers n\big) \]
	
	Il vettore della tensione $\ov t$ viene calcolato partendo da un versore $\vers n$ predeterminato, tuttavia a livello reale è possibile determinare infiniti valori di tensione associate alle infinite direzioni che può assumere $\vers n$.
	
	\subsection{Componenti del vettore tensione}
		Si consideri un piano $\Pi$ di normale $\vers n$ tagliante il solido di Cauchy nel punto $A$; su tale superficie è possibile determinare due versori $\vers r, \vers q$ mutuamente perpendicolari che, insieme al versore $\vers n$, permettono di determinare una base ortonormale dello spazio tridimensionale.
		
		\begin{concetto}
			Potendo definire il vettore di tensione $\ov t_n$ rispetto al piano individuato, è possibile calcolare le \textbf{componenti di tensione} nella terna di versori $\vers n, \vers r, \vers q$ effettuando il prodotto scalare tra tensione e versore:
			\begin{equation} \label{eq:tens:coordinate}
				t_{nn} = \ov t_n \cdot \vers n \qquad t_{qn} = \ov t_n \cdot \vers q \qquad t_{rn} = \ov t_n \cdot \vers r 
			\end{equation}
			In particolare il termine $t_{nn}$ rappresenta l'\textbf{azione di trazione/compressione} che, moltiplicata per l'area di $\Pi$, agisce sulla superficie, mentre le componenti $t_{qn}$ e $t_{rn}$ rappresentano le \textbf{azioni di scorrimento}. Da queste definizione è anche possibile definire la \textbf{componente totale di scorrimento}
			\[ |\tau_{qn}| = \sqrt{t_{qn}^2 + q_{rn}^2} \]
			
			\vspace{3mm}
			Dato in generale un sistema di riferimento cartesiano è possibile esprimere il \textbf{vettore di tensione} ottenuto da una superficie di versore $\vers n$ come 
			\begin{equation}
				\ov t_n = \Big( t_{xn},  t_{yn}, t_{zn}\Big)
			\end{equation}
			
		\end{concetto}
		
		\begin{nota}
			Dato un sistema di riferimento cartesiano, ogni versore utilizzato può essere descritto da una terna dei suoi coseni direttori, ossia $\vers n = \big(\alpha_x,\alpha_y,\alpha_z\big)$, $\vers q = \big(\gamma_x, \gamma_y,\gamma_z\big)$ e $\vers r = \big(\beta_x,\beta_y,\beta_z\big)$. In maniera più esplicita il vettore di tensione di normale $\vers n$ può dunque essere espresso come
			\[ \ov t_n = \Big( t_{nn},  t_{qn}, t_{rn}\Big) = \Big( \ov t_n \cdot \vers n,  \ov t_n \cdot \vers q, \ov t_n \cdot \vers r\Big)  \]
		\end{nota}
		
	\subsection{Tensore di Cauchy}
		Si consideri un sistema di riferimento cartesiano di versori $\vers u, \vers j, \vers k$ centrato nel punto di taglio $A$. Considerando che il piano di taglio $\Pi$ abbia versore normale il vettore $\vers i$ (piano perpendicolare all'asse $x$), allora è possibile calcolare il \textbf{vettore di tensione} rispetto a tale direzione di taglio; in particolare applicando l'equazione \ref{eq:tens:coordinate} si ricava il vettore
		\[  \ov t_x = \big(t_{xx}, t_{yx}, t_{zx}\big) \]
		Per analogia se si suppone di tagliare il solido rispetto ad un piano di normale $\vers j$ si ottiene il vettore $\ov t_y = \big(t_{xy}, t_{yy}, t_{zy}\big)$, mentre tagliando lungo $\vers k$ il vettore	$\ov t_z = \big(t_{xz}, t_{yz}, t_{zz}\big)$.
		
		\begin{concetto}
			I vettori $\ov t_x,\ov t_y,\ov t_z$ appenda descritti rappresentano le \textbf{componenti speciali di tensione}; questi vettori rappresentano la base rispetto alla quale ogni altro vettore di tensione può essere espresso mediante combinazione lineare.
			
			Questi vettori danno origine al \textbf{tensore di Cauchy} $\S$ definito come
			\[ \S = \Big[ \ \ov t_x \ | \ \ov t_y \ | \ \ov t_z \ \Big] = \begin{bmatrix}
				\sigma_{xx} & \tau_{xy} & \tau_{xz} \\ \tau_{yz} & \sigma_{yy} & \tau_{yz} \\ \tau_{zx} & \tau_{zy} & \sigma_{zz}
			\end{bmatrix}\]
		\end{concetto}
		\begin{nota}
			E' possibile osservare dunque le componenti a trazione (del tipo $t_{xx}$) vengono sostituite dalla lettera greca $\sigma_{xx} = \sigma_x$, mentre le componenti di taglio (del tipo $t_{xy}$) vengono sostituite dall'espressione $\tau_{xy}$.
		\end{nota}
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	